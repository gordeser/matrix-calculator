Maticová kalkulačka

Vaším úkolem je vytvořit kalkulačku pro práci s maticemi.


Kalkulačka musí implementovat následující funkcionality:
    1. Práce s maticemi libovolné velikosti
    2. Základní operace: sčítání, odčítání, násobení a transpozice.
    3. Sloučení matic (př. matice 3x3 sloučeno s 3x3 ⇒ matice 6x3) a oříznutí (př. matice 6x6 oříznuta na 3x3 v offsetu 0x0 ⇒ levá polovina matice 3x3).
    4. Výpočet inverzní matice pro čtvercové matice.
    5. Funkce pro výpočet determinantu, určení hodnosti a provedení Gaussovy eliminační metody.
    6. Stav kalkulačky (tedy její proměnné) je možné uložit do souboru v textově čitelné formě. Stejně tak je potom možné tento stav ze souboru obnovit.
    7. Uložení v rámci proměnných (a souboru) musí být paměťově efektivní. Při ukládání proměnné do paměti se musí určit typ dané matice. Rozlišujte alespoň řídké matice (obsahují především nulové hodnoty, př. jednotková matice) a husté matice (opak řídkých, př. hodnota prvku v matici je rovna jeho součtu jeho indexů) a podle toho určete efektivní reprezentaci.


Dále aplikace musí zpracovávat výrazy dle jednoho z následujících principů:
    1. Základní operace (alespoň sčítání, odčítání a násobení) musí jít vnořovat pomocí závorek (př. (Z = [[1, 0], [0, 1]] + X) * Y). Funkce a složitější operace mohou fungovat formou individuálních příkazů bez dalšího skládání (př. A = GAUSS X).
    2. Pro zapisování výrazů využijte prefixový (nebo postfixový) zápis, mají tu výhodu, že nevyžadují závorky a snáze se zpracovávají. V tomto případě však veškeré operace a funkce musí jít zapsat v jednom výrazu (př. A = GAUSS MUL Y ADD [[1, 0], [0, 1]] X).


Kde lze využít polymorfismus? (doporučené)
    1. reprezentace matice: jednotková, řídká, hustá, …
    2. operace: sčítání, odčítání, násobení, …
    3. formáty exportu: textový, binární, …
    4. uživatelské rozhraní: konzole, ncurses, SDL, OpenGL (různé varianty), …


Ukázka běhu programu: (nezávazný příklad)

IMPORT memory.matx
X = DET [[1, 7], [3, 2]]
SCAN Y
// input from user …
Z = X * (Y + [[1, 0], [0, 1]])
A = GEM Z
PRINT A
EXPORT memory.matx


Specifikace

Maticová kalkulačka obsahuje základní operace:
    1. Sčítání s číslem / s maticí
    2. Odečítání čísla / matice
    3. Násobení skalárem / maticí
    4. Sloučení matic zprava / zdola
    5. Oříznutí matic zprava / zdola
    6. Umocňování matic

A také lineární operace:
    1. Transpozice matice
    2. Výpočet inverzní matice (pouze pro čtvercové)
    3. Výpočet determinantu matice
    4. Určení hodnosti matice
    5. Provedení Gaussovy eliminační metody


Pro efektivnější práce kalkulačka dokáže rozlišovat mezi dvěma typy matic:
    1. Řídká matice (s převahou nulových prvků) - bude používat efektivnější datový typ
    2. Hustá matice (s převahou nenulových prvků)


Komunikace probíhá pomocí konzoly (CLI).

Pro lepší komfort uživatele, bude komunikace mezi uživatelem a programem probíhat interaktivním způsobem.
To znamená, že program nabídne uživateli příkazy, a uživatel si vybere ze toho seznamu.
V případě chybného vstupu program vypíše chybu podle vstupu uživatele.

Uživatel má dvě možnosti pro vkládání a vypisování dat:
    1. Konzola
    2. Textový soubor (pokud je ve výstupu zadán neexistující soubor, bude vytvořen; aby bylo možné soubor importovat, musí být správně formátován jako v ukázkách)
